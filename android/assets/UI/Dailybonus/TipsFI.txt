Ilo ja mielihyvä auttavat palautumaan stressaavista tilanteista
Ilon hetkiin voi mielessään palata vaikealta tuntuvissa hetkissä
Iloisena olet luovempi ja innostut helpommin uusista asioista
Jaettu ilo lisää hyvinvointia ympärilläsi
Surussa keho ohjaa meitä lepäämään ja antamaan surulle tilaa
Jokainen suree omalla tavallaan. Toinen kaipaa seuraa ja läsnäoloa, toinen puolestaan yksinoloa.
Surra voi sillä tavalla mikä itsestä tuntuu sopivalta, surussa ei kuitenkaan tarvitse jäädä sen kanssa yksin ja usein asioista puhuminen auttaa
Viha voi antaa meille pontta ja sisua tehdä asioita
Tehokas vihan purkukeino on siitä puhuminen
Jokainen purkaa vihan tunnetta eri tavoin. Voimme puheen lisäksi purkaa sitä esimerkiksi fyysisellä tai luovalla toiminnalla: juosta, urheilla, siivota tai vaikkapa maalaamalla ja kuuntelemalla musiikkia
Häpeän tunteeseen auttaa myötätunto itseään kohtaan
Häpeää sanotaan välillä sosiaaliseksi tunteeksi. Se voi auttaa terveellä tavalla arvioimaan, miten eri tilanteissa on sopiva käyttäytyä.
Häpeän tunne on monella tavalla hankala ja vaikeasti siedettävä. Usein se voi saada kohtuuttomia ja vääristyneitä piirteitä Vaikka se voi tuntua vaikealta, on häpeästä ja sen aiheuttajasta keskusteleminen usein helpottavaa.
Syyllisyys usein alkaa helpottaa, kun on itselleen rehellinen. Syyllisyys nimittäin kasvaa, kun tekonsa vielä itseltäänkin kieltää.
Syyllisyyden tunnetta voi helpottaa korjaamalla toimintaansa ja pyrkimällä teoillaan hyvittämään esimerkiksi toiselle aiheutettua mielipahaa
Pelon tunne herättää meidät havainnoimaan ympäristöämme ja pysähtymään arvioimaan onko pelon herättänyt tilanne todellinen vaara vai ei.
Pelko voi kertoa turvan ja turvallisuuden kaipuusta. Niitä jokainen voi saada eri asioista, kuten toisten seurasta, lämmöstä, johonkin kääriytymisestä, lohduttavasta kosketuksesta tai vaikkapa musiikista.
Joskus pelkäämme jonkun konkreettisen asian (kuten hämähäkkien, pimeän tai korkean paikan) sijasta naurunalaiseksi joutumista, hylätyksi tulemista tai sitä, että olemme riittämättömiä. Joskus pelko siitä, ettei meitä hyväksytä sellaisena kuin olemme, vaikuttaa toimintaamme esimerkiksi kaveripiirissä, kotona tai sosiaalisessa mediassa.